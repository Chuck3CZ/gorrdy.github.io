<!DOCTYPE html>
<html>
 <head>
  <title>Víte, že ...</title>
  <meta charset="UTF-8" />
  <link rel="stylesheet" href="./css/styles.css" />
  <link rel="shortcut icon" type="image/png" href="images/bitcoin-black.png"/>
  <script src="https://cdnjs.cloudflare.com/ajax/libs/jquery/3.5.1/jquery.min.js" type="text/javascript"></script>
  <script src="js/menu.js" type="text/javascript"></script>
  <script src="js/donate.js" type="text/javascript"></script>
  <script src="js/qrcode.min.js" type="text/javascript"></script>
 </head>
 <body class="content">
 <h1><a href="index.html">Víte, že... <span style="color:orange">Bitcoin</span></a></h1>
  <hr />
  <div id="navigation"></div>
  <div class="fact">
  <h2>Půlení není přesně každé čtyři roky</h2>

<p>Půlení je událost v bitcoinové síti, kdy se těžařům sníží odměna z vytěženého bloku na polovinu (tím jsou myšleny nové bitcoiny, co se dostávají do oběhu, odměny z poplatků se tohle netýká). Tohle se děje tedy cca každé 4 roky, ale to je jen důsledek toho, jak je bitcoin nastaven. Blok by se měl vytěžit jednou za deset minut, v průměru. Půlední nastává jednou za 210,000 bloků, což když si správně roznásobíme a podělíme, dostaneme se ke výsledku cca 4 let. Nicméně jestli to bude třeba týden dřív nebo později opravdu nejde odhadnout.</p>

<p>Stejně se počítá například úprava obtížnosti. Ta probíhá každých 2016 bloků (každých 14 dní). Pokud by tedy hashrate spadnul např. o 90 % a nevrátil se na svoji úroveň do nějaké doby, trvalo by 2016 bloků, než by se obtížnost upravila, a každý blok by trvalo vytěžit zásadně delší dobu než normálně. Způsobilo by to určitě krátkodobé "zasekání" sítě, transakce by zdražily a chvíli byste se museli spoléhat pouze na Lightning network. Ta bude fungovat, i když by se těžba na nějakou dobu úplně zastavila.</p>
  </div>

  <div class="fact">
  <h2>Ověření vlastnictví adresy je velice jednoduché</h2>

<p>Uveďme příklad, že mi někdo pošle donate např. 1 BTC. Následně v e-mailu najdu dvě zprávy. Jedna bude obsahovat "Vrat mi to prosim na adresu XXX." a druhá "Diky za tvoji praci, pokracuj v tom co delas!". Jak poznám, kterému člověku mám věřit? Vrátit platbu nebo si ji mám nechat?</p>

<p>Protože adresa je jen hash veřejného klíče, stačí, aby dárce podepsal svoji zprávu soukromým klíčem (kterým se bitcoiny odesílají) a poslal mi tento podpis. To můžete každý udělat ve webovém rozhraní Treozru nebo třeba Electru. Adresa, ze které bitcoin přišel je 3FsJKPVA2kJKwLhpXNjzckd1T3txEdRgCY. Pro ověření nám tedy stačí zpráva, podpis a adresa, ze které donate přišel.</p>

<p>Zpráva 1: "Vrat mi to prosim na adresu XXX." <br />
Podpis z e-mailu: "I/Xp1dLgQWx+omnMq49QucfF8wVO+2G1qDZ1KHp6f7zgHwFOA9UcmLAf6h3a/U+ZldwgeeierXVkNH4HLfRbAXg="</p>

<p>Zpráva 2: "Diky za tvoji praci, pokracuj v tom co delas!"<br />
Podpis z e-mailu: "JDAU/7Kf7QEMB+AdgRsu+deO7oRiE9jUx4isDoKMTkYMIxP9QlazIgX2sz25kpegkL5W43hbo4Ykqb5XrAGri+0="</p>

<p>Tyto údaje teď ověříme spolu s "3FsJKPVA2kJKwLhpXNjzckd1T3txEdRgCY" adresou, ze které nám přišel bitcoin (zkuste si sami na odkazu níže, zadejte <b>všechno</b> uvnitř uvozovek, můžete použít i trezor wallet na webu nebo electrum).<br />
<a href="https://www.verifybitcoinmessage.com/">verifybitcoinmessage.com</a></p>

<p>Pro zprávu č.1 peněženka hlásí neplatný podpis (červené pozadí), ale pro zprávu č.2 hlásí "Podpis úspěšně ověřen" (zeleně). Podpis, otisk původní zprávy tedy byl podepsán stejným klíčem, jakým byl odeslán příspěvek na tuto adresu. Můžu si být tedy 100% jistý, že dotyčný, který poslal zprávu č.2 je majitelem adresy, ze které mi příspěvek došel.</p>
  </div>
  
  
  <div class="fact">
  <h2>Transakční poplatek lze zvýšit</h2>
  <p>Spousta dnešních peněženek (já vycházím z Trezor Suite) již podporuje zvýšení poplatku bitcoinové transakce. Při odesílání akorát zatrhnete možnost RBF (Replace by fee), a pokud transakce z důvodu nízkého poplatku zůstane "viset", tak můžete jednoduše navýšit poplatek ve své peněžence.</p>

<p>Replace by fee by se do kontextu v češtině dalo přeložit jako "nahraď transakci a zvyš poplatek". V peněžence tuto funkcionalitu aktivujete jedním kliknutím, ale na pozadí se vlastně vytvoří úplně nová transakce, ve které je nastavené akorát vyšší fee. Tato transakce přepíše v mempoolu (shromaždišti nepotvrzených transakcí) původní transakci a uzly s tou původní již přestanou počítat. I kdyby ji uzly nevyřadily z mempoolu, pak stejně bude vytěžena jen jedna, protože obě najednou platit nemohou. Ve většině případů si těžař vybere tu s vyšším poplatkem. Původní se potom ztratí, jakoby neexistovala.</p>

<p>Dobré je připomenout, že tato funkcionalita musí být explicitně povolená v prvotní transakci. Trezor Suite ji má zapnutou ve výchozím stavu. Pokud tato funkcionalita není zapnutá u původní transakce, není možné již zvýšit poplatek a musíte tak počkat, než projde, případně až ji uzly "zapomenou" po delší době a odeslat ji znovu.</p>
<p><a href="https://wiki.trezor.io/Replace-by-fee_(RBF)">wiki.trezor.io</a></p>
  </div>
  
  
  <div class="fact">
  <h2>Passphrase není jen tak nějaké heslo</h2>

<p>Pokud používáte passphrase (a já věřím, že používáte), tak passphrase se v algoritmu, jakým se generuje celá peněženka (soukrmé klíče, adresy apod) projeví ze začátku procesu jako parametr, který kompletně změní a znáhodní výsledek funkce (PBKDF2_HMAC, abych byl konkrétní), takže bez vaší passphrase se začnou generovat úplně, ale úplně jiné adresy a k nim soukromé klíče (hesla).</p>

<p>Docílíte tak vyšší bezpečnosti, protože případnému útočníkovi, který by získal nebo nějak odposlechl váš seed (online phishing, vaší chybou apod.) bude naprosto k ničemu, protože není možnost reprodukovat vaše adresy a klíče právě bez vaší passphrase (pokud vaši passphrase zapomenete nebo špatně opíšete, tak se k prostředkům nedostanete, i když máte svůj seed!). Takovýchto passphrase můžete mít spousty. Útočník by zcizil jen prostředky, které si pošlete na "Standardní peněženku", bez passphrase. Ve skutečnosti i obyčejná peněženka, bez passphrase obsahuje tento passphrase parameter.</p>

<p>Samotný parametr té funkce je slovo "mnemonic" následovaný hned vaší passphrase. Pokud bych měl passphrase "GorrdyhoTajnáPeněženka", bitcoin si to zpracuje jako "mnemonicGorrdyhoTajnáPeněženka", kdežto bez passphrase se předá pouze "mnemonic".</p>

<p><a href="https://btc-slovnik.cz/pages/wallet.html">btc-slovnik.cz</a></p>
  </div>
  
  
  <div class="fact">
  <h2>Nejmenší bitcoinové jednotce se říká satoshi</h2>

<p>Jednu stomiliontinu bitcoinu nazýváme satoshi (zkr. sat). V češtině používáme "štosovat saty", "kupovat satoshi", v angličtině "stack sats". Návrh na pojmenování různých částeček bitcoinu se objevil na bitcointal.org už v roce 2010. Tehdy šlo v peněženkách zobrazovat zůstatky s přesností na 0.01 BTC (i když bitcoinová síť uměla i tehdy pracovat s osmi desetinnými místy), a tak uživatel ribuck navrhul pojmenovat satoshi právě část bitcoinu 0.01. S tím ale neuspěl, a tak o 4 měsíce později přichází s nápadem pojmenovat tak jednotku nejmenší, tedy jednu stomiliontinu (0.00000001 BTC). <br />
<a href="https://bitcointalk.org/index.php?topic=407442.0">bitcointalk.org</a> - návrh na pojmenování 0.01 satoshi<br />
<a href="https://bitcointalk.org/index.php?topic=3311.msg46648#msg46648">bitcointalk.org</a> - návrh na pojmenování nejmenší jednotky satoshi</p>

<p>Rozhodující post, jak nejmenší jednotce napsal na fórum uživatel marcus_of_augustus 18.02.2011 a název se ujal.<br />
<a href="https://bitcointalk.org/index.php?topic=3574.msg50647#msg50647">bitcointalk.org</a></p>

<p>V historii i dnes se občas používají i další jednotky jako 'bitcent', 'milicent', 'microcent', 'milibitcoin', 'microbitcoin', ale osobně jejich význam nějak nespatřuji a už dnes je přemýšlení v základní, nejmenší, bitcoinové jednotce vlastně standardem v bitcoinové komunitě. K dnešnímu dni je hodnota 150 sat = 1 Kč. Pokud cena celého bitcoinu vystoupá zpět na 1 milion korun, nastane parita 1 haléř = 1 satoshi a tedy 100 sat = 1 Kč. </p>

<p><a href="https://twitter.com/btcslovnik/status/1391049471321063427">twitter.com/btcslovnik</a></p>
  </div>
  <div class="fact">
	  <h2>Proč je v bitcoinové adrese vždy bc1 na začátku?</h2>
	  <p>Pokud používáte nejnovější standard (native segwit), což byste měli, pak jste si všimli, že každá adresa začíná znaky "bc1". Jde o lidsky čitelnou část adresy, aby bylo zřejmé, že se jedná o adresu Bitcoinu. Litecoin např. používá začátek adresy ltc1. Ale to sem nepatří.</p>
	  <p>Začátek je tedy jasný, jen nám ukazuje, že se jedná o bitcoin. Ale ukážeme si kouzlo. Vygenerujte si novou "bc1" adresu. Jaká je šance, že tipnu další znak právě ve vaší adrese? Je to malé "q"? Rád bych tvrdil, že mám jasnovidecké schopnosti, ale asi vám došlo, že to "q" je tam zatím vždy a tak všechny aktuální adresy začínají vlastně "bc1q". Dvojice znaků "bc" tedy značí Bitcoin, následuje "1", což je jen pouhý oddělovač, nezastává žádnou funkci, a poslední ze čtveřice je písmeno "q", označuje verzi adresy. Aktuálně používáme adresy "verze segwitu 0" zastávanou právě písmenem "q".</p>
	  <p>S blížícím se softforkem Taproot, a taky "verzí segwitu 1", budeme jako čtvrtý znak v adrese používat písmeno "p" (zástupce pro číslo 1). Budoucí bitcoinové adresy se tedy budou lišit opravdu minimálně:</p>
	  <p>Aktuální: <b>bc1q</b>w3kky508zj7eytzsfu3t2kc047x5cn02mg2c5n</p>
	  <p>Taproot: <b>bc1p</b>n5c2gm20nc5x740ck2t3ufsztye7jz805ykk3w</p>
  </div>
  <div class="fact">
	  <h2>99.5 % bitcoinů se vytěží už za tři půlení</h2>

<p>Každé cca 4 roky probíhá bitconové půlení, krácení odměn těžařů na polovinu. V začátcích odměňovala síť těžaře 50 BTC za blok, následně 25, 12.5 až dnes odměna klesla k 6.25 BTC za blok.</p>

<p>Všechny bitcoiny budou vytěženy v roce 2140, ale drtivá většina už po dalších třech půleních, za cca 11 let.</p>

<p>98.5 % bitcoinů se dostane do oběhu už v roce 2028, a za další 4 roky, po třech půleních (ode dneška) už podíl vystoupá na právě oněch 99.5 %.</p>

<p>Spousta lidí se obává roku 2140 kvůli tomu, že odměna za bloky klesne k nule, ale reálně už za 12 let bude naprosto minimální a místo aktuálních 6.25 BTC se sníží postupně až na cca 0.78 BTC.</p>

<p>Nicméně se není čeho obávat, odměny těžarů jsou dvousložkové a místo block subsidy zaplatíme těžařům vyššími poplatky za transakce.</p>

<p>Používejte Lightning.</p>
</div>
  <div class="fact">
   <h2>V začátcích Bitcoinu někdo vytěžil 184 miliard bitcoinů </h2>

<p>Odehrálo se to celé v bloku č. <a target="_blank" href="https://mempool.sats.cz/block/000000000069e1affe7161ab4bcbeacebb4ddf155b50e807f42de971b688a09b">74638</a>, kdy se v blockchainu objevila transakce se dvěma výstupy, každým po 92 miliardách bitcoinů. Tuto skutečnost se podařilo zjistit až teprve po ~90 minutách. V ten okamžik začalo pátrání, co se vlastně stalo. Bug byl způsoben technickou záležitostí, útočník nastavil takový poplatek, aby součet vstupů, výstupů vyšel záporně, a vyústilo to v nesmyslný efekt, připsání miliard bitcoinů na dvě adresy.</p>

<p>Kritická chyba byla opravena  asi po dvou hodinách dvojicí Gavin Andresen a Satoshi Nakamoto, a tato 184 miliardová transakce byla zneplatněna, což vyústilo v soft fork. Tehdy bylo celkem obtížné kontaktovat přes 50 % provozovatelů nodů, ale nakonec většina upgradovala své nody na Bitcoin Core 0.3.10 a vytvořila tak delší chain, tu větev, kterou používáme i dnes.</p>

<p><a target="_blank" href="https://news.bitcoin.com/bitcoin-history-part-10-the-184-billion-btc-bug/">news.bitcoin.com</a></p>
  </div>
  <div class="fact">
	  <h2>Hardwarová peněženka je jen generátor náhodného čísla</h2>

<p>Umí to tedy extrémně bezpečně, aniž by se tohle číslo dostalo někam ven ze samotné peněženky, ale váš seed je opravdu jen jedno číslo od 0 do 2²⁵⁶ (pro představu je to číslice 1 a dalších 77 míst).</p>

<p>Tohle číslo lze zapsat binárně jako 256 po sobě jdoucích jedniček nebo nul. Pokud chcete, můžete si vyzkoušet tohle číslo vygenerovat třeba hody mincí.</p>

<p>Stačí 256× hodit mincí a zapisovat si, na kterou stranu padla jako 1 nebo 0. Jakmile budete mít zapsané všechny hody a všech 256 jedniček nebo nul, rozdělte je do skupin po 11. Každá skupina číslic (převedeno do desítkové soustavy + přičteme číslo 1) potom reprezentuje index slova v bitcoinovém slovníku <a target="_blank" href="https://github.com/bitcoin/bips/blob/master/bip-0039/english.txt">github.com</a>.</p>

<p>Jakmile máme těch 24 slov, všechno, co potom peněženka dělá už je předem dané a žádné další náhodné jevy se nepoužívají. Tzn. že kdokoliv disponuje seedem, disponuje všemi prostředky, které se na adresy jím vygenerované kdy pošlou.</p>

<p>*tohle platí pro 24 slovný seed, pro 12 slovný se počítá s 128 hody místo 256</p>

<p>Přesný postup pro fajnšmekry, kteří si to chtějí vyzkoušet: <a target="_blank" href="https://btc-slovnik.cz/pages/wallet.html">btc-slovnik.cz</a></p>
  </div>
  <div class="fact">
	  <h2>Blok <a target="_blank" href="https://mempool.sats.cz/block/000000000000000003dd2fdbb484d6d9c349d644d8bbb3cbfa5e67f639a465fe">364292</a> obsahoval transakci tak velkou, že se tam už žádná další nevlezla</h2>
    <p>Popravdě, blok obsahoval transakce dvě, coinbase (mincetvornou, za kterou si připsal F2Pool 25 BTC) a k tomu mega-transakci, která zaplnila zbytek bloku. Uzlům trvalo neuvěřitelných 25 sekund ověřit jenom tuto transakci. Zde se můžete podívat na tento blok a jeho 2 transakce. <br /> 
    <a target="_blank" href="https://mempool.sats.cz/block/000000000000000003dd2fdbb484d6d9c349d644d8bbb3cbfa5e67f639a465fe">mempool.sats.cz</a></p>

<p>Mega-transakce měla neuvěřitelných 5570 vstupů (neutracených UTXO z předchozích transakcí), všechny tyto vstupy pochází ze 3 adres. Protože si ji F2Pool vytěžil sám, nemusel zaplatit žádný poplatek za její zpracování. Otázkou je, jestli se to vyplatilo. Objem, který takto F2Pool zachránil byl 0.0556 BTC, tehdy asi $15, v dnešní hodnotě je to sice asi $2,000, ale připravil se tak o "běžné" poplatky z běžných transakcí. Bloky s odměnou z poplatků přes 0.5 BTC (dnes přes $17,000) nebyly výjimkou. Pokud bychom kalkulovali s tímto rozdílem, připravil se tehdy F2Pool o dnešních asi $15,000.</p>

<p>Nicméně motivací mohl být zrovna prázdný mempool a příležitost zachránit malá UTXO z těchto adres "zdarma" (nebyla alternativa jiných transakcí). Zajímavým faktem je, že to nebyly prostředky F2Poolu, ale nezabezpečených brainwallets (to je když si vygeneruji peněženku třeba ze 3-4 vlastních slov, které zadám do nějakého programu, který mi z nich vygeneruje seed - tohle je extrémně nebezpečné, je pak strašně snadné odhadnout jen pár slov). Další motivací by mohlo být vytvoření největší transakce a "zapsat se do historie".</p>

<p>Z finančního hlediska mi tahle "konsolidace" ale nedává smysl, protože prostě mohli těch $15 nechat být, odepsat a vzít si odměnu z klasických transakcí v daleko větší hodnotě. Ale něco mi říká, že to udělali, protože mohli. Je to tedy dokonalý příklad, že nechávat si na adresách zůstatky po pár korunách nebo centech není dobré řešení. V podstatě jsou nadobro ztraceny, protože utratit je stojí více než je jejich zůstatek.</p>
<p>
<a target="_blank" href="https://rusty.ozlabs.org/?p=522">rusty.ozlabs.org</a> <br />


</p>
  </div>
  <div class="fact">
   <h2>Nikdy nezadávat seed z Trezoru do softwarové peněženky, ani naopak</h2>

<p>Vygenerovat si bezpečně seed na počítači nebo telefonu je docela oříšek. Jak zjistíte, že si nestahujete škodlivou aplikaci, která si váš seed přepošle, a jakmile si na peněženku nahrajete dost vysoký obnos, a nepřesune ho z vaší peněženky do té svojí? Nemusí to být hned škodlivá aplikace, stačí, aby v ní byla chyba (nebo chyba v operačním systému). Pak se může stát, že si všichni uživatelé budou generovat stejný seed. A to opravdu nechcete.</p>

<p>Váš seed je tak bezpečný, jako zařízení, kde byl vytvořen. Žebříček těchto zařízení podle bezpečnosti může vypadat např. takto (od nejvíce bezpečných shora).</p>

<p>Hardwarová (HW) peněženka(Trezor, Ledger) <br />
iPhone <br />
Android telefon<br />
Mac/PC<br />
PC v kavárně<br />
 PC kamaráda, který si holduje v různorodém obsahu na internetu</p>

<p>Po tomhle žebříku se neleze nahoru, pouze dolů. Jestliže si vygenerujete seed na kamarádově zavirovaném počítači, pravděpodobně tam už bude mít pár virů, které scanují každý krok. Zadat takovýto seed potom do HW peněženky je z pohledu bezpečnosti k ničemu, protože mohl uniknout jinou, snazší cestou. Vygenerování v HW peněžence je naopak extrémně bezpečné, protože tento mini-počítač dělá jen to, k čemu byl vytvořen a nemůžete ho nijak infikovat nebo hacknout.</p>

<p>Opačně to taky smysl nedává. Seed vygenerovaný v HW peněžence nesmím zadat do jakéhokoliv méně bezpečného zařízení (maximálně do jiné HW peněženky, to je ok), třeba právě počítače někde v kavárně (sestoupit na žebříku níž). Ve chvíli, co bych to udělal není sice zvýšená šance, že mi někdo hackne můj Trezor/Ledger, ten je stále stejně bezpečný, ale ten útočník nepotřebuje. Mu stačí pouze seed, který jste zadali na počítači, kde číhá jeho virus a hledá.</p>

<p>Takže seed ze SW peněženky nezádáváme do Trezoru, protože tím ztrácí pořízení Trezoru smysl (to už jsem mohl používat rovnou tu SW peněženku). A nikdy nezadáváme seed z Trezoru do jakékoliv SW peněženky (android, ios, pc...), protože tak sestoupíme na žebříku bezpečnosti dolů a v tu chvíli je Trezor opět naprosto neužitečný, protože šance na prozrazení seedu se ohromně zvýšila.</p>
  </div>
  <div class="fact">
                <h2>Nově vytvořené bitcoiny, po vytěžení, nejdou utratit dřív než po 100 blocích</h2>
                <p>Jakmile se těžaři povede uhodnout blok, může si odměnu nechat vyplatit na svoji adresu. Nemůže ji však utratit po 100 bloků, což je asi 17 hodin. Zabraňuje to komplikacím, kdyby se v bitcoinové síti odehrála reorganizace vrcholu blockchainu, což není úplně výjimečný úkaz, občas se to prostě stane (když dva těžaři vytěží stejný blok ve stejnou chvíli).</p>
                <p>Komplikací by byly právě již utracené nově vytvořené mince, protože není jednoduché vzít coinbase transakci a jen ji přesunout do jiného bloku, což s klasickými transakcemi, které utrácejí dávno vytisknuté mince, není problém.</p>
                <p>Nejčastější reogranizace jsou 1-2 bloky, vyjímečně se stane, že je reorganizace většího rozsahu, takže vypadá, že 100 bloků bohatě dostačuje jako rezerva.</p>
    </div>
  <div class="fact">
   <h2>Těžení je jen hádání, není to žádný složitý matematický výpočet</h2>
   <p>
    Aby těžař dostal odměnu za blok, musí vzít data předchozího bloku,
    zkombinovat s transakcemi, které čekají na potvrzení (nejspíš ty s nejvyšším
    poplatkem), k tomu přidat číslo od 0 do 4,294,967,295 (0 - ffffffff) a
    aplikovat na tohle celé hashovací funkci (hashovací funkce vám udělá z
    libovolného množství dat unikátní otisk o zavedené délce, takže je pak
    jednodušší porovnávat tyto otisky, než celá data).
   </p>
   <p>Hash (výsledek) je potom úplně náhodné číslo, např.</p>
   <p>
    <b style="color:green; word-wrap:break-word;">00000000000000000000</b
    >706c7f21388b285414c4829ee3981398e0cac82e43e3.
   </p>
   Pokud je tohle číslo nižší, než je aktuální cíl těžby, např.
   <p>
    <b style="color:red; word-wrap:break-word;">0000000000000000000</b
    >cdf6f0000000000000000000000000000000000000000,
   </p>
   blok je platný (to zde splňujeme, viz zelené nuly, je jich víc než
   červených). Pokud je vyšší, tak ho těžař zahodí a zkouší znovu. I když nonce
   k hádání je přes 4 miliardy, těžaři už dnes mají k dispozici takový výkon, že
   tento počet kombinací vyzkouší na zlomek sekundy. Ale protože jakákoliv změna
   v bloku způsobí změnu i výsledného hashe, stačí prohodit pár transakcí a může
   opět zkoušet další 4 miliardy pokusů.
   <p>
    Tohle je extrémně náročné na výpočetní výkon, protože většina práce, co
    uděláte přijde "vniveč". Naopak ověření, že je hash menší než cíl obtížnosti
    je velice primitivní. Stačí vzít data z bloku, transakce a nonce, kterou vám
    poskytne těžař, který ji "trefil" a vyzkoušet si to. Tohle přesně dělají
    nody. Pokud je blok takto platný, zahrnou ho do svého blockchainu a kolečko
    se opakuje.
   </p>
   <p>
    <a target="_blank" href="https://btc-slovnik.cz/pages/block.html">btc-slovnik.cz</a><br />
    <a target="_blank" href="https://learnmeabitcoin.com/technical/mining"
     >learnmeabitcoin.com</a
    >
   </p>
  </div>
  <div class="fact">
   <h2>
    Platební (lightningový) kanál je jenom adresa kterou kontrolují dvě
    protistrany
   </h2>
   <p>
    Platební kanál totiž není nic jiného, než že se Alice dohodne s Bobem a
    vytvoří trošku složitější adresu, jejíž zůstatek lze utratit, jen pokud to
    schválí oba. Platba na lightning network je potom jenom změna stavu "účtů".
    Dejme tomu, že na začátku má Alice i Bob každý 0.5 BTC, který zamknou do
    platebního kanálu. V tuhle chvíli vzniknul tedy platební kanál o kapacitě 1
    BTC a každý z nich má v tuhle chvíli stejnou část, tedy 0.5 BTC, což si obě
    strany schválily a podepsaly transakci, která by každému z nich poslala
    adekvátní část na jinou, svoji, bitcoinovou adresu.
   </p>
   <p>
    Alice si bude chtít od Boba koupit telefon, a Bob jí ho tedy chce prodat za
    0.1 BTC. Alice i Bob tedy vytvoří a podepíší transakci, ve které je napsáno,
    že Alice dostane 0.4 BTC a BoB 0.6 BTC (0.1 BTC se vlastně "přesunulo" od
    Alice k Bobovi, i když se fyzicky nic nepohnulo), ale nepošlou ji do
    bitcoinové sítě, jen si ji nechají u sebe. Oba tuhle transakci drží a
    kdokoliv z nich by ji poslal do sítě, tak bude platná a zůstatky se
    vypořádají, i kdyby Bob spadnul do Macochy.
   </p>
   <p>
    Alice s Bobem takto mezi sebou obchodují další měsíce a roky, podepisují
    další a další transakce, které neposílají do blockchainu, ale kdyby chtěli,
    tak mohou (uzavřeli by tak platební kanál, na té multisig adrese by nezbylo
    nic).
   </p>
   <p>
    Bob se rozhodne odstěhovat do Austrálie, a tak udržovat platební kanál s
    Alicí přestane mít smysl. Mohou se tedy dohodnout a platební kanál uzavřít
    (vypořádat si zůstatky k sobě na své adresy). V součtu je to tedy stálo dvě
    on-chain transakce. Jednu, ve které tento kanál "nabili" zůstatkem a druhou,
    ve které si zůstatek rozdělili mezi sebe. Mezitím mohla proběhnout klidně
    miliarda malých nebo mikro transakcí, o kteých žádný blockchain nemá ani
    tušení. Na blockchain se potom jen zapíše koncový stav.
   </p>
  </div>
  <div class="fact">
   <h2>Odměna 50 BTC z prvního bloku nejde utratit</h2>
   <p>
    Transakce totiž není zahrnutá v databázi transakcí, i když v blockchainu
    samotném je. Což občas způsobuje drobné trable, když někdo vyvíjí třeba
    průzkumníka blockchainu.
   </p>
   <p>
    Nevíme, jestli to Satoshi udělal úmyslně či neúmyslně, nicméně prvních 50
    BTC je zabetonováno na adrese
    <a
     target="_blank"
     href="https://mempool.sats.cz/address/1A1zP1eP5QGefi2DMPTfTL5SLmv7DivfNa"
     >1A1zP1eP5QGefi2DMPTfTL5SLmv7DivfNa</a
    >, protože nody by blok s transakcí, jejíž předchůdce není v databázi,
    odmítnuly.
   </p>
   <p>
    Ostatní UTXO (neutracené výstupy) by měly jít odeslat z této adresy dál. Ale
    je nepravděpodobné, že privátní klíč k této adrese vůbec existuje, resp.
    jestli jej někdy Satoshi vůbec někam zaznamenal nebo zálohoval.
   </p>
  </div>
  <div class="fact">
   <h2>V blockchainu je uložený celý bitcoinový whitepaper bitcoin.pdf</h2>
   <p>
    Do transakce
    <a
     target="_blank"
     href="https://bitcoinexplorer.org/tx/54e48e5f5c656b26c3bca14a8c95aa583d07ebe84dde3b7dd4a78f4e4186e713"
     >54e48e...86e713</a
    >
    byl zapsál kompletní bitcoinový whitepaper tak, jak ho publikoval Satoshi
    Nakamoto. Tato transakce stála neuvěřitelných 0.596 BTC na poplatku, ale
    výsledkem je absolutně decentralizované uložení významného dokumentu. Nemůže
    se tedy stát, že by jej někdo úspěšně zcenzuroval, protože kdokoliv s
    bitcoinovým plným uzlem si jej může z této transakce vyexportovat.
   </p>
   <p>
    Na linuxu s plným uzlem jej můžete získat tímto způsobem pomocí
    bitcoin-cli.<br />
    <code style="word-wrap: break-word;"
     >./bitcoin-cli getrawtransaction
     54e48e5f5c656b26c3bca14a8c95aa583d07ebe84dde3b7dd4a78f4e4186e713 0
     00000000000000ecbbff6bafb7efa2f7df05b227d5c73dca8f2635af32a2e949 | sed
     s/0100000000000000/n/g | tail -n +2 | cut -c7-136,139-268,271-400 | tr -d n
     | cut -c17-368600 | xxd -p -r &gt; bitcoin.pdf</code
    >
   </p>
   <p>
    SHA256SUM mého bitcoin.pdf<br />
    umbrel@umbrel:~/umbrel/bin $ sha256sum bitcoin.pdf<br />
    <b style="word-wrap: break-word;"
     >e3b0c44298fc1c149afbf4c8996fb92427ae41e4649b934ca495991b7852b855</b
    >
    bitcoin.pdf
   </p>
   <p>
    Pokud provozujete bitcoinový uzel, tak stačí nainstalovat
    <a target="_blank" href="https://github.com/janoside/btc-rpc-explorer"
     >Bitcoin RPC Explorer</a
    >, který vám jej dekóduje.
   </p>
   <p>
    Poté si jej stáhnete nebo přečtete přímo v prohlížeči, např. na adrese
    <a target="_blank" href="#"
     >https://192.168.1.111:3002/bitcoin-whitepaper</a
    >
    (nahraďte IP/port vašeho node).<br />
    <a target="_blank" href="https://bitcoinexplorer.org/bitcoin-whitepaper"
     >Ukázka na veřejném bitcoinexplorer.org</a
    >
   </p>
  </div>
  <div class="fact">
   <h2>
    V blockchainu je ukrytá "minihra". A nejen jedna, je jich vlastně pět
   </h2>
   <p>
    V blockchainu se vyskytuje několik adres, kde jsou přichystané bitcoiny pro
    člověka, který najde alespoň jeden případ kolize hashů jakýchkoliv dat.
    Programu stačí dát jakýkoliv text a on by vám měl vytvořit jeho unikátní
    otisk, a my hledáme jeden případ, kdy bude otisk stejný (dojde ke
    kolizi).<br />
    <br />
    SHA1 (dohráno)<br />
    SHA256<br />
    RIPEMD160<br />
    RIPEMD160(SHA256())<br />
    SHA256(SHA256())<br />
    <br />
    SHA funkce (<a
     target="_blank"
     href="https://cs.wikipedia.org/wiki/Secure_Hash_Algorithm"
     >cs.wikipedia.org</a
    >)<br />
    RIPEMD funkce (<a
     target="_blank"
     href="https://cs.wikipedia.org/wiki/RIPEMD"
     >cs.wikipedia.org</a
    >)
   </p>
   <p>
    Zkusit si to můžete sami třeba zde , ale nebudu vám tahat, ručně se vám to
    nejspíš nepovede. Najdete zde i konkrétní popis všech funkcí.
    <a
     target="_blank"
     href="https://learnmeabitcoin.com/technical/hash-function"
     >learnmeabitcoin.com</a
    >
   </p>
   <p>
    Jedna z "miniher" už je dohraná. První kolize byla opravdu nalezena pro
    funkci SHA1, jenž už je prakticky odepsaný algoritmus, protože se podařilo
    nalézt v něm chyby, a už přes 15 let ji lidé považují za nepraktickou.
    Přesto tuto kolizi hashů někdo vyrobil až v roce 2017 a bitcoiny si z adresy
    vybral. Nicméně odhaduje se, že najít takovou kolizi mělo vyjít na cca 2.3
    milionů dolarů, proto asi nikdo nebyl až tak motivován tuto odměnu vybírat.
    <a
     target="_blank"
     href="https://bitcoinexplorer.org/address/37k7toV1Nv4DfmQbmZ8KuZDQCYK9x5KpzP"
     >bitcoinexplorer.org</a
    >
   </p>
   <p>
    SHA256 už bude větší oříšek. Číslo 2<sup>256</sup> &gt;&gt; 2<sup>128</sup>.
    I kdybychom hádali pouze 2<sup>128</sup> možností (což není polovina,
    polovina z 2<sup>256</sup> je 2<sup>255</sup>), trvalo by to pravděpodobně
    3.6 × 10<sup>13</sup> let při aktuálním výkonu celé bitcoinové sítě. Nicméně
    pokud se na to cítíte, běžte do toho.
    <a
     target="_blank"
     href="https://bitcoinexplorer.org/address/35Snmmy3uhaer2gTboc81ayCip4m9DT4ko"
     >bitcoinexplorer.org</a
    >
   </p>
   <p>
    Pro další 3 případy je to vlastně obdobné, zatím se žádný příklad další
    kolize, kromě SHA1 nepodařilo demonstrovat.<br />
    RIPEMD160
    <a
     target="_blank"
     href="https://bitcoinexplorer.org/address/3KyiQEGqqdb4nqfhUzGKN6KPhXmQsLNpay"
     >bitcoinexplorer.org</a
    ><br />
    RIPEMD160(SHA256())
    <a
     target="_blank"
     href="https://bitcoinexplorer.org/address/39VXyuoc6SXYKp9TcAhoiN1mb4ns6z3Yu6"
     >bitcoinexplorer.org</a
    ><br />
    SHA256(SHA256())
    <a
     target="_blank"
     href="https://bitcoinexplorer.org/address/3DUQQvz4t57Jy7jxE86kyFcNpKtURNf1VW"
     >bitcoinexplorer.org</a
    ><br />
   </p>
   <p>
    Tohle je vlastně geniální ukazatel bezpečnosti těchto algoritmů. Pokud se
    vám podaří najít jeden případ, můžete si tyto odměny vybrat na jakoukoliv
    adresu. Pokud by někdo "porazil" tyto algoritmy v efektivním čase a za
    efektivní cenu, první na řadě budou tyto prostředky, protože jsou to
    jednoduše free money. Dokud tam ty zůstatky jsou, můžete být v klidu.
   </p>
  </div>
  <div class="fact">
   <h2>Nemůžete posílat jen část svých bitcoinů, musíte odeslat všechny</h2>
   <p>
    Běžnou bitcoinovou transakci si spousta lidí představí tak, že část svého
    zůstatku z peněženky pošle protistraně, jako když někomu posílá peníze na
    účet a tedy se jim odečte pouze odesílaná částka. Přesně takhle ... to ale
    nefunguje. Ze své adresy musíte odeslat všechny svoje bitcoiny. Samozřejmě
    to neznamená, že když zaplatíte někde pivo, tak restauratér dostane všechny
    vaše bitcoiny, dostane pouze takovou část, kterou vypíšete, že chcete
    zaplatit.
   </p>
   <p>
    Nicméně platí, že transakce opravdu obsahuje celé vaše jmnění. Rozdíl mezi
    placenou částkou a celkovým zůstatkem se vám vrátí nazpět do peněženky, na
    novou, tzv. change adresu, kde opět bude tento výstup (zůstatek) čekat na
    další utracení. Tomuto zůstatku se říká neutracený výstup, který má na první
    pohled strašidelnou anglickou ztratku UTXO [jů-tý-ex-ou] (unspent
    transaction output), ale na tu si rychle zvyknete. Je to snažší než říkat
    pořád dokola "neutracený výstup bitcoinové transakce" :)
   </p>
   <p>
    V předchozích odstavcích jsem trochu zalhal, schválně, pro zjednodušení.
    Utratit musíte pouze celý neutracený výstup (UTXO), nikoliv obsah celé
    adresy nebo dokonce peněženky. UTXO totiž vniká pokaždé, když na adresu
    dojdou nějaké bitcoiny. Pokud si tedy 10x pošlu po 1 BTC z burzy, vytvoří se
    mi 10 UTXO, každé o hodnotě 1 BTC. Je jedno, jestli posílám na různé adresy
    nebo jen na jednu adresu. Nové UTXO vznikne i v případě, kdy už na adrese
    nějaké jiné UTXO je, a tak jich tam bude prostě více.
   </p>
   <p>
    Pokud máte 10 různých neutracených výstupů (ať už na jedné nebo více
    adresách) v hodnotě 1 BTC a chcete poslat 2.5 BTC, stačí tedy odeslat 3 BTC
    ze 3 UTXO (dva by bylo málo, více je zbytečné), a zbytek vám peněženka vrátí
    na novou adresu, čímž vznikne nové UTXO o hodnotě asi 0.5 BTC (3 BTC
    odesílané minus 2.5 BTC minus poplatek, které posíláme protistraně). Plně
    jste tak využili dva výstupy, třetí sice jen z poloviny, ale musíme ho
    utratit celý a vytvořit nový o hodnotě právě rozdílových 0.5 BTC na jiné,
    change adrese. Zbytku se dotknout nemusím a ty čekají na příští transakce.
    Pokud bych chtěl znovu zaplatit třeba 0.1 bitcoinu, tak se vezme pouze jeden
    z výstupů. Který, to záleží na peněžence, ale měla by "ukrajovat" z
    nejmenších možných.
   </p>
  </div>
  <div class="fact">
   <h2>Bitcoinů nikdy nebude 21 milionů</h2>
   <p>
    Víte, že nikdy nebude celých 21,000,000 bitcoinů? Bitcoin funguje tak, že se
    s každým blokem do oběhu dostane nejdřív bitcoinů 50, 25, 12.5, 6.25, 3.125
    ... až budou všechny v roce cca 2140 vytěženy (budou dotěženy spíše dříve).
   </p>
   <p>
    V součtu tyhle jednotlivé zůstatky za každý blok dají ale jen
    20,999,999.9769. To znamená, že 21,000,000 opravdu nikdy nebudeme mít k
    dispozici, i kdybychom každý jeden bitcoin střežili jako oko v hlavě.
   </p>
   <p>
    V bitcoinové síti ale kvůli různým chybám, experimentům nebo flexení došlo k
    transakcím, které odeslaly nějaké bitcoiny na neplatné nebo neznámé adresy.
   </p>
   <p>
    Uživatel MidnightMagic si zámerně vyplatil odměnu za vytěžený blok č. 124724
    o 1 satoshi nižší, než mohl (1). V bloku 501,726 zase jiný těžař špatným
    vytvořením transakce spálil celou odměnu za tento blok, což bylo 12.5 BTC.
    Těchto transakcí lze po internetu dohledat spousta, např. blok č. 150,951
    jich obsahuje poměrně dost (2). Tyhle bitcoiny tedy nejdou utratit, protože
    k nim nejsou vygenerovatelné privátní klíče a nebo ani nebyly vytvořeny.
    Např. zde spálených skoro 500 BTC (3)
   </p>
   <p>Celkový počet takto spálených bitcoinů je asi 2,733.9. (4)</p>
   <p>
    Ztracné bitcoiny, kterými myslím opravdu ztracené privátní klíče, tudíž také
    bez možnosti obnovy se odhaduje, že by mohlo být spousta. Satoshiho mince,
    začátky Bitcoinu nikdo nebral vážně, bude tam spousta mincí ležet do konce
    věků. Studie uvádějí, že těch ztracených mincí bude něco okolo 2,304,824
    (5). Další mince jsou Satoshiho, odhadem 980,000 bitcoinů.
   </p>
   <p>
    Jen tenhle předpoklad nám tedy dává 20,999,999.9769 - 2,304,824 - 980,000 =
    17,715,175.9749 je maximální počet vytěžených bitcoinů, pokud by se nám je
    dařilo od teď již neztrácet. 17.7 milionu místo původních ~21 milionů. Ztracených mincí
    tedy může být okolo 20 % z celkového počtu.
   </p>
   <p>
    Čísla mohou být trochu nepřesná, ale řádově to takto bude. Každý milion
    ztracených mincí by se měl projevit jako 4-5% nárůst hodnoty bitcoinů
    zbývajích. Můžete tyhle mince tedy vnímat jako donate všem.
   </p>
   <p>
    Zdroje:<br />
    1) Ztracený Satoshi -
    <a
     target="_blank"
     href="https://mempool.sats.cz/tx/5d80a29be1609db91658b401f85921a86ab4755969729b65257651bb9fd2c10d"
     >mempool.sats.cz</a
    ><br />
    2) Hodně spálených bitcoinů v jednom bloku -
    <a target="_blank" href="https://bitcointalk.org/index.php?topic=50206.0"
     >bitcointalk.org</a
    ><br />
    3) Skoro 500 spálených bitcoinů v jedné transakci -
    <a
     target="_blank"
     href="https://mempool.sats.cz/tx/03acfae47d1e0b7674f1193237099d1553d3d8a93ecc85c18c4bec37544fe386"
     >mempool.sats.cz</a
    ><br />
    4) Celkový pošet spálených bitcoinů -
    <a
     target="_blank"
     href="https://bitcoinwhoswho.com/blog/2016/12/21/btc-burn-addresses/"
     >bitcoinwhoswho.com</a
    ><br />
    5) Ztracené mince uživatelů -
    <a target="_blank" href="https://ritholtz.com/2017/11/lost-bitcoins/"
     >ritholtz.com</a
    >
   </p>
  </div>
  <div class="fact">
   <h2>Satoshi se ztratil v blockchainu</h2>
   <p>
    Víte, že těžař, jenž vytěžil blok č. 124,724 si záměrně vyplatil méně*, než
    50 BTC? Připravil se tedy jen o 1 satoshi (stomiliontina bitcoinu, nejmenší
    bitcoinová jednotka), takže asi moc neutrpěl, ale tento "1 chybějící
    satoshi" má symbolicky vzdát hold skutečnému Satoshimu Nakamotovi, jenž
    zmizel z veřejného prostoru a už jsme o něm nikdy neslyšeli.
   </p>
   <p>
    * Těžař si může při vytěžení určit, kolik dostane. 50 BTC byla tehdy horní
    hranice.
   </p>
   <p>
    "Missing Satoshi" transakce:
    <a
     target="_blank"
     href="https://bitcoinexplorer.org/tx/5d80a29be1609db91658b401f85921a86ab4755969729b65257651bb9fd2c10d"
     >bitcoinexplorer.org</a
    >
   </p>
  </div>
  <div class="fact">
   <h2>Transakce s nulovým poplatkem jsou out</h2>
   <p>
    Víte, že dnes již nelze poslat transakci s nulovým poplatkem (0 sat/B)?
   </p>
   <p>
    Dříve to bylo běžné, protože Bitcoin nikdo nepoužíval a často vás těžař
    zahrnul do svého bloku, protože chtěl pomoct síti a udělal to dobrovolně.
    Dnes je to téměř nemožné. Bitcoinové uzly tyto "transakce zdarma" neposílají
    dál, protože takových transakcí by se najednou objevily tisíce,
    desetitisíce, možná statisíce, což by mohlo zaspamovat síť.
   </p>
   <p>
    Tyto transakce by se téměř jistě nikdy nepovedlo vytěžit, takže je vlastně
    zbytečné je brát v úvahu dlouhodobě.
   </p>
  </div>
  <div class="fact">
   <h2>Příjmat Lightning network je velice snadné</h2>
   <p>
    Víte, že můžete příjmat Lightningové satoshi úplně jednoduše, aniž byste se museli starat o nějaké QR faktury pro příjem satů?
    Umožňuje to právě standard LNURL. Pro ne-custodial řešení si můžete nainstalovat LNbits na svůj node, ale už to chce trochu nastavování. LNURL je vlastně jen požadavek, který se pošle na uzel a ten vám do peněženky pošle klasickou lightningovou fakturu, kterou peněženka proplatí. Umožňuje to tak používat 1 QR kód pro více plateb.
   </p>
   <p>lnurl1dp68gurn8ghj7urp0yh8xct5wvhxx730d3h82unvwqhkzurf9amrztmvde6hymp0xymqlgh2vm <br /> <a onclick="insertQr(); return false;" href="#donate" >Ukázat QR</a></p>
   
   <p>
    PS: Uložte si URL odkaz peněženky, je to v podstatě váš přístupový kód. Na vlastním nodu jsou vaše prostředky v bezpečí ale i bez této URL.
   </p>
   <p><a target="_blank" href="https://pay.sats.cz/">pay.sats.cz</a></p>
   
  </div>
   <div class="fact">
    <h2>Jsou tu limity pro bitcoinové účty a adresy, ale jsou obrovské</h2>
    <p>
     Víte, že pod jedním seedem si můžete vygenerovat více než 2.1 mld. bitcoinových účtů? Na
     každém z těchto účtů je dále možné vygenerovat přes 2.1 mld. bitcoinových adres. Není tedy důvod používat adresy opakovaně.
    </p>
    <p>
     <a target="_blank" href="https://btc-slovnik.cz/pages/wallet.html">btc-slovnik.cz</a>
    </p>
   </div>
   <hr />
    <footer id="footer"></footer>
    <hr />
  </div>
 </body>
</html>
